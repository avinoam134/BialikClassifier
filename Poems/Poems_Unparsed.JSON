[
    {
        "poem": "Ken La Tzipor",
        "content":"קן לצפור\n\nבין העצים,\n\nובקן לה\n\nשלש ביצים.\n\nובכל-ביצה\n\n– הס, פן תעיר –\n\nישן לו\n\nאפרוח זעיר."
    },
    {
        "poem": "El HaTzipor",
        "content" : "שלום רב שובך, צפורה נחמדת,\n\nמארצות החם אל־חלוני -\n\nאל קולך כי ערב מה־נפשי כלתה\n\nבחורף בעזבך מעוני.\n\nזמרי, ספרי, צפורי היקרה,\n\nמארץ מרחקים נפלאות,\n\nהגם שם בארץ החמה, היפה,\n\nתרבינה הרעות, התלאות?\n\nהתשאי לי שלום מאחי בציון,\n\nמאחי הרחוקים הקרובים?\n\nהוי מאושרים! הידעו ידוע\n\nכי אסבול, הוי אסבול מכאובים?\n\nהידעו ידוע מה רבו פה שוטני,\n\nמה רבים, הוי רבים לי קמים?\n\nזמרי, צפורי, נפלאות מארץ,\n\nהאביב בה ינוה עולמים.\n\nהתשאי לי שלום מזמרת הארץ,\n\nמעמק, מגיא, מראש הרים?\n\nהרחם, הנחם אלוה את־ציון,\n\nאם עודה עזובה לקברים?\n\nועמק השרון וגבעת לבונה -\n\nהיתנו את־מורם, את־נרדם?\n\nההקיץ משנתו השב ביערים,\n\nהלבנון הישן, הנרדם?\n\nהירד כפנינים הטל על הר חרמון,\n\nאם ירד ויפל כדמעות?\n\nומה־שלום הירדן ומימיו הבהירים?\n\nושלום כל־ההרים, הגבעות?\n\nהסר מעליהם הענן הכבד,\n\nהפורש עלטה, צלמות? -\n\nזמרי, צפורי, על־ארץ בה מצאו\n\nאבותי החיים, המות!\n\nהאם־עוד לא־נבלו הפרחים שתלתי\n\nכאשר נבלתי אנכי?\n\nאזכרה ימים כמוהם פרחתי,\n\nאך עתה זקנתי, סר כחי.\n\nספרי, צפורי, סוד שיח כל־שיח,\n\nומה־לך טרפיהם לחשו?\n\nהבשרו נחומים אם־קוו לימים,\n\nפרימו כלבנון ירעשו?\n\nואחי העובדים, הזורעים בדמעה -\n\nהקצרו ברנה העמר?\n\nמי יתן־לי אבר ועפתי אל־ארץ\n\nבה ינץ השקד, התומר!\n\nואני מה אספר לך, צפור נחמדה,\n\nמפי מה־תקוי לשמע?\n\nמכנף ארץ קרה לא־זמירות תשמעי,\n\nרק קינים, רק הגה ונה.\n\nהאספר התלאות, שכבר הן בארצות\n\nהחיים נשמעות, מודעות? -\n\nהוי, מספר מי ימנה לצרות העוברות,\n\nלצרות מתרגשות ובאות?\n\nנודי, צפורי, אל־הרך, מדברך!\n\nאושרת, כי עזבת את־אהלי;\n\nלו עמי שכנת, אז גם־את, כנף רננים,\n\nבכית, מר בכית לגורלי.\n\nאך־לא בכי ודמעות לי גהה ייטיבו,\n\nלא אלה ירפא"
    }
]